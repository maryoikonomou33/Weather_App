Η εφαρμογή Weather_App είναι ένα σύστημα προβολής, αποθήκευσης και επεξεργασίας καιρικών δεδομένων που αναπτύχθηκε σε Java με γραφική διεπαφή. Ο χρήστης έχει τη δυνατότητα να αναζητήσει δεδομένα καιρού για 
οποιαδήποτε πόλη πληκτρολογώντας το όνομά της (στην αγγλική ονομασία όπως απαιτείται από την υπηρεσία wttr.in). Κατά την αναζήτηση, το σύστημα αντλεί πληροφορίες online από το wttr.in και εμφανίζει στοιχεία 
όπως θερμοκρασία, υγρασία, ταχύτητα ανέμου, δείκτη UV και λεκτική πρόγνωση καιρού. Σε περιπτώσεις που τα δεδομένα δεν είναι διαθέσιμα ή υπάρχει πρόβλημα σύνδεσης, εμφανίζεται κατάλληλο μήνυμα. Ο χρήστης μπορεί
να αποθηκεύσει τα δεδομένα στη βάση μόνο εφόσον δεν υπάρχουν ήδη για την ίδια πόλη και ημερομηνία (όχι ώρα) και μπορεί να τα επεξεργαστεί πριν την αποθήκευση. Επιπλέον, δίνεται πρόσβαση στο ιστορικό αναζητήσεων 
μέσω αντίστοιχου κουμπιού, όπου εμφανίζονται οι πόλεις που έχουν αποθηκευτεί, και με κλικ σε κάθε πόλη προβάλλονται οι καταγραφές καιρού ανά ημερομηνία. Υπάρχει δυνατότητα προβολής και επεξεργασίας κάθε εγγραφής, 
καθώς και διαγραφής πόλης και των σχετικών δεδομένων. Ο χρήστης μπορεί να επιστρέψει στην αρχική οθόνη για νέα αναζήτηση ή να προβάλει στατιστικά στοιχεία, τα οποία περιλαμβάνουν το πλήθος των καταγραφών ανά πόλη.
Επιπλέον, δίνεται η δυνατότητα δημιουργίας και αποθήκευσης αρχείου PDF (statistics.pdf) με αυτά τα στατιστικά. Η εφαρμογή περιλαμβάνει κουμπί επιβεβαιωμένου τερματισμού και είναι σχεδιασμένη για απλή, 
καθοδηγούμενη χρήση, με στόχο την εκπλήρωση όλων των απαιτήσεων του έργου.

Τεχνολογίες --> Η εφαρμογή αναπτύχθηκε χρησιμοποιώντας τη γλώσσα προγραμματισμού Java και αξιοποιεί τη βιβλιοθήκη Swing για την υλοποίηση της γραφικής διεπαφής χρήστη. Για την αποθήκευση των δεδομένων χρησιμοποιείται 
ενσωματωμένη βάση δεδομένων Apache Derby, ενώ η ανάκτηση των καιρικών στοιχείων πραγματοποιείται μέσω HTTP αιτήσεων στην online υπηρεσία wttr.in. Για τη δημιουργία αρχείων PDF με στατιστικά δεδομένα αξιοποιείται βιβλιοθήκη 
εξαγωγής PDF, ενώ η διαχείριση των δεδομένων οργανώνεται σε αρθρωτό αρχιτεκτονικό σχεδιασμό εντός του project με σαφή διαχωρισμό λογικής, παρουσίασης και αποθήκευσης.

(project στα πλαίσια φοιτητικής εργασίας)
